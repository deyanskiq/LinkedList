# LinkedList
Course project (C++)

Съдържание
1.	Въведение	
2.Приложени алгоритми	
3.	Програмен код	
4.	Технологии	



1.	Въведение

    Проектът представлява  двусвързан списък -линейна структура от свързани еднотипни елементи. За реализрацията му е използван шаблонен клас. Отделните елементи са референтни променливи от тип запис с три полета:
-	Поле със стойност
-	Поле сочещо към предходния елемент от списъка
-	Поле сочещо към следващия елемент от списъка

    Включените функционалности  в двусвързания списък са: 
-	добавяне на елемент в началото на списъка
-	премахване на елемент в началото на списъка
-	добаване на елемент в края на списъка
-	премахване на елемент в края на списъка
-	добаване и премахване на елемент на  произволна позиция в списъка
-	сравняване на записите в списъка
-	изтриване на всички елементи от списъка
-	проверка на големината на списъка
-	проверка дали списъкът е празен.
* За удобство е създадена и  допълнителна променлива - брояч на елементите в списъка

2.	Приложени алгоритми

    Използваните алгоритми в задачата са за добавяне на елемент – push_front, push_back, insert  и за премахване на елемент – pop_front, pop_back, erase. 
    Методите за добавяне и премахване не елемент в началото и края на списъка работят на следния принцип: 
-	Проверка дали списъка е празен. Ако е празен,при добавяне на елемент, го прави първи и последен, за да е свързан списъка.
-	Ако списъкът не е празен, в зависимост от посоката, в която се изтрива или добавя елемент, се прави връзка  с предходния/следващия елемент, като връзката е двустранна – свързват се указателите pPrevious и pNext.
-	 Също така се увеличава и размерът на списъка.
    За добавяне/премахване на елемент на определена позиция, командите (insert и erase) работят чрез обхождане с iterator.При добавяне в началото или в края на списъка, алгоритъмът е като този при push_back, push_front, pop_back  и pop_front. При добавянето или премахването на елемент от произволна позиция iterator,чрез нов временен Node се вмъква конкретната стойност и се свързва със Node-овете от двете му страни.
3.	Програмен код

    Проектът се състои от три класа :Node, List – списък от указатели към Node (Node*), Iterator (който е  имплементиран вътре в класа List). Iterator служи за обхождане на списъка,а класът Node представлява отделните елементи на списъка.
     Класът Node съдържа три член-данни: 
-	стойност на елемента
- указател към предишния
-	указател към следващия Node.
    В този клас са имплементирани сетъри и гетъри за лесен достъп и промяна на стойностите на свързаните с текущия Node елементи:
-	getVal
-	getPrevious
-	getNext
-	SetPrevious
-	SetNext

    Шаблонният клас List  представлява двусвързания списък от обекти от тип Node. Той има за член данни указател към първия и последния елемент на списъка и размер на списъка.
    Класът List съдържа конструктор по подразбиране(създава празен списък), copy конструктор(създава списък от друг, вече съществуващ)  и деструктор. Класът включва и функции front – достъп до елемента в началото на списъка, end – достъп до елемента в края на списъка, get_size  – връща размерността на списъка, empty – проверява дали списъкът е празен. и clear – изтрива елементите на списъка. В класа Node е включен и клас iterator, имащ като член данна указател към текущ Node. Чрез методите getCurrent, setCurrent и предефинирани оператори, класът реализира обхождането на листа.

4.	Технологии
    Проектът е реализиран чрез езика C++,а използваната виртуална среда е Microsoft Visual Studio 2013.

